[[ch11]]
== Securitatea Bitcoin

Securizarea bitcoin este o provocare, deoarece bitcoin nu este o referință abstractă la valoare, precum un sold într-un cont bancar. Bitcoin seamănă foarte mult cu numerarul digital sau cu aurul. Probabil ați auzit expresia: ”Posesia este nouă zecimi din lege”. Ei bine, în bitcoin, posesia este zece zecimi din lege. Posesia cheilor pentru deblocarea bitcoin este echivalentă cu a deține numerar sau o bucată de metal prețios. Puteți să-l pierdeți, să-l rătăciți, să vi-l fure sau să dați accidental o sumă greșită cuiva. În fiecare dintre aceste cazuri, utilizatorii nu au recurs, la fel ca și cum ar fi scăpat bani pe un trotuar public.

Cu toate acestea, bitcoin are capacități pe care nu le au numerarul, aurul și conturile bancare. Un portofel bitcoin, care conține cheile dumneavoastră, poate fi salvat ca orice fișier obișnuit. Poate fi păstrat în mai multe copii, chiar imprimat pe hârtie pentru o copie de rezervă. Nu puteți ”face copie de rezervă” de numerar, aur sau conturi bancare. Bitcoin este suficient de diferit de orice a venit înainte că trebuie să ne gândim și la securitatea bitcoin într-un mod inedit.

=== Principii de Securitate

((("securitate", "principii de securitate", id="Sprinc11")))((("sisteme descentralizate", "securitatea")))Principiul principal al bitcoin este descentralizarea și are implicații importante pentru securitate. Un model centralizat, cum ar fi o bancă tradițională sau o rețea de plată, depinde de controlul accesului și de verificare pentru a-i ține pe actori rău facători în afara sistemului. Prin comparație, un sistem descentralizat precum bitcoin împinge responsabilitatea și controlul către utilizatori. Deoarece securitatea rețelei se bazează pe Dovada-de-Lucru, nu pe controlul accesului, rețeaua poate fi deschisă și nu este necesară o criptare pentru traficul bitcoin.

Într-o rețea tradițională de plată, cum ar fi un sistem de carduri de credit, plata este deschisă deoarece conține datele private al utilizatorului (numărul cardului de credit). După plata inițială, oricine are acces la datele private poate ”trage” fonduri și poate taxa proprietarul din nou și din nou. Astfel, rețeaua de plată trebuie securizată end-to-end cu criptare și trebuie să se asigure că oricine trage cu urechea sau orice intermediari nu pot compromite traficul de plată, în tranzit sau când este stocat (în repaus). Dacă un actor rău-făcător obține acces la sistem, el poate compromite tranzacțiile curente _și_ datele de plată care pot fi utilizate pentru a crea noi tranzacții. Mai rău, atunci când datele clientului sunt compromise, clienții sunt expuși la furtul de identitate și trebuie să ia măsuri pentru a preveni utilizarea frauduloasă a conturilor compromise.

Bitcoin este cu totul diferit. O tranzacție bitcoin autorizează doar o valoare specifică pentru un destinatar specific și nu poate fi falsificată sau modificată. Nu dezvăluie nicio informație privată, precum identitățile părților și nu poate fi utilizată pentru a autoriza plăți suplimentare. Prin urmare, o rețea de plată bitcoin nu trebuie să fie criptată sau protejată. De fapt, puteți trimite tranzacții bitcoin pe un canal public deschis, cum ar fi WiFi sau Bluetooth nesigur, fără pierderea securității.

Modelul de securitate descentralizat al bitcoin pune multă putere în mâinile utilizatorilor. Cu această putere vine responsabilitatea de a menține secretul cheilor. Pentru majoritatea utilizatorilor, acest lucru nu este ușor de făcut, în special pe dispozitive de calcul cu scop general, cum ar fi smartphone-urile sau laptopurile conectate la internet. Deși modelul descentralizat al bitcoin împiedică tipul de compromis în masă văzut cu cardurile de credit, mulți utilizatori nu sunt capabili să-și securizeze în mod adecvat cheile și sunt compromiși, unul câte unul.


==== Dezvoltarea Sistemelor Bitcoin în Siguranță

(((”sisteme descentralizate”, ”bitcoin ca”)))Cel mai important principiu pentru dezvoltatorii bitcoin este descentralizarea. Majoritatea programatorilor vor fi familiarizați cu modelele de securitate centralizate și ar putea fi tentați să aplice aceste modele aplicațiilor lor bitcoin, cu rezultate dezastruoase.

Securitatea bitcoin se bazează pe controlul descentralizat asupra cheilor și pe validarea tranzacțiilor independent de către mineri. Dacă doriți să beneficiați de securitatea bitcoin, trebuie să vă asigurați că rămâneți în cadrul modelului de securitate bitcoin. În termeni simpli: nu luați controlul cheilor de la utilizatori și nu scoateți tranzacțiile de pe lanțul-de-blocuri.

De exemplu, multe burse-de-schimb bitcoin timpurii au concentrat toate fondurile utilizatorilor într-un singur portofel ”fierbinte” cu cheile stocate pe un singur server. Un astfel de design elimină controlul utilizatorilor și centralizează controlul asupra cheilor dintr-un singur sistem. Multe astfel de sisteme au fost sparte, cu consecințe dezastruoase pentru clienții lor.

((("tranzacții", "în afara lanțului-de-blocuri")))((("tranazacții în afara lanțului-de-blocuri")))O altă greșeală comună este de a lua tranzacțiile ”în afara lanțului-de-blocuri” într-un efort greșit pentru a reduce comisioanele tranzacției sau pentru a accelera procesarea tranzacțiilor. Un sistem ”în afara lanțului-de-blocuri” va înregistra tranzacțiile pe un registru intern, centralizat și le va sincroniza doar ocazional cu lanțul-de-blocuri bitcoin. Această practică, din nou, înlocuiește securitatea bitcoin descentralizată cu o abordare proprietară și centralizată. Atunci când tranzacțiile sunt în afara lanțului-de-blocuri, evidențele centralizate securizate în mod necorespunzător pot fi falsificate, devalizând fondurile și golind rezervele în mod neobservat.

Dacă nu sunteți pregătiți să investiți puternic în securitatea operațională, în mai multe niveluri de control al accesului și în audituri (așa cum fac băncile tradiționale), ar trebui să vă gândiți foarte atent înainte de a scoate fonduri în afara contextului de securitate descentralizat al bitcoin. Chiar dacă aveți fonduri și disciplina pentru a implementa un model de securitate robust, un astfel de design nu face decât să reproducă modelul fragil al rețelelor financiare tradiționale, afectat de furtul de identitate, corupție și delapidare. Pentru a profita de modelul unic de securitate descentralizat al bitcoin, trebuie să evitați tentația arhitecturilor centralizate cu care puteți fi familiar, dar care în cele din urmă subminează securitatea bitcoin.

==== Rădăcină de Încredere

(((”conceptul de rădăcină de încredere”)))Arhitectura tradițională de securitate se bazează pe un concept numit _rădăcină de încredere_, care este un nucleu de încredere folosit ca bază pentru securitatea sistemului general sau al aplicației. Arhitectura de securitate este dezvoltată în jurul rădăcinii de încredere ca o serie de cercuri concentrice, precum straturile dintr-o ceapă, extinzând încrederea spre exterior din centru. Fiecare strat se bazează pe stratul interior mai de încredere folosind controale de acces, semnături digitale, criptare și alte primitive de securitate. Deoarece sistemele software devin mai complexe, acestea sunt mai susceptibile în a conține erori, ceea ce le face vulnerabile la compromisurile de securitate. Ca urmare, cu cât un sistem software este mai complex, cu atât este mai greu să îl asigurați. Conceptul de rădăcină de încredere asigură că cea mai mare parte a încrederii este plasată în partea cea mai puțin complexă a sistemului și, prin urmare, cea mai puțin vulnerabilă, în timp ce software-ul mai complex este plasat în jurul ei. Această arhitectură de securitate se repetă la diferite scări, stabilindu-se mai întâi o rădăcină de încredere în hardware-ul unui singur sistem, apoi extinzând acea rădăcină de încredere prin sistemul de operare la serviciile de nivel superior, iar în final pe multe servere stratificate în cercuri concentrice de încredere diminuată.

(((”minerit și consens”, ”securitate și consens”)))Arhitectura de securitate bitcoin este diferită. În bitcoin, sistemul de consens creează un registru public de încredere care este complet descentralizat. Un lanț-de-blocuri validat corect utilizează blocul geneză ca rădăcină de încredere, construind un lanț de încredere până la blocul actual. Sistemele bitcoin pot și trebuie să utilizeze lanțul-de-blocuri ca rădăcină de încredere. Atunci când proiectați o aplicație bitcoin complexă care constă în servicii pe mai multe sisteme diferite, ar trebui să examinați cu atenție arhitectura de securitate pentru a afla unde se plasează încrederea. În cele din urmă, singurul lucru care ar trebui să fie în mod explicit de încredere este un lanț-de-blocuri complet validat. Dacă aplicația dumneavoastră implică în mod explicit sau implicit încredere în orice altceva decât în lanțul-de-blocuri, aceasta ar trebui să fie o sursă de îngrijorare, deoarece introduce vulnerabilitate. O metodă bună de evaluare a arhitecturii de securitate a aplicației dumnevoastră este de a lua în considerare fiecare componentă individuală și de a evalua un scenariu ipotetic în care componenta respectivă este complet compromisă și sub controlul unui actor rău intenționat. Luați pe rând fiecare componentă a aplicației dumneavoastră și evaluați impactul asupra securității generale dacă acea componentă este compromisă. Dacă aplicația dumneavoastră nu mai este sigură atunci când componentele sunt compromise, acest lucru arată că aveți încredere nepotrivită în acele componente. O aplicație bitcoin fără vulnerabilități ar trebui să fie vulnerabilă doar la un compromis al mecanismului de consens bitcoin, ceea ce înseamnă că rădăcina sa de încredere se bazează pe cea mai puternică parte a arhitecturii de securitate bitcoin.

Numeroasele exemple de burse-de-schimb bitcoin sparte servesc pentru a sublinia acest punct, deoarece arhitectura și designul lor de securitate nu trece nici chiar de cel mai ocazional control. Aceste implementări centralizate au investit încredere în mod explicit în numeroase componente din afara lanțului-de-blocuri bitcoin, cum ar fi portofelele fierbinți, bazele de date centralizate pentru registru, cheile de criptare vulnerabile și scheme similare.((("", startref="Sprinc11")))


=== Cele mai Bune Practici pentru Securitatea Utilizatorului

((("securitate", "cele mai bune practici pentru securitatea utilizatorului", id="Suser11")))((("utilizări", "cele mai bune practici pentru securitatea utilizatorului", id="UCsecurity11")))Oamenii au folosit controale pentru securitatea fizică de mii de ani. Prin comparație, experiența noastră cu securitatea digitală este mai mică de 50 de ani. Sistemele de operare moderne cu scop general nu sunt foarte sigure și nu sunt adecvate în special pentru stocarea de bani digitali. Calculatoarele noastre sunt expuse constant la amenințări externe prin intermediul conexiunilor de internet permanente. Rulează mii de componente software de la sute de autori, adesea cu acces neconstrâns la fișierele utilizatorului. O singură componentă de software necinstit, dintre numeroasele mii instalate pe calculator, vă poate compromite tastatura și fișierele, furând orice bitcoin stocat în aplicații portofel. Nivelul necesar de mentenanță pentru a menține un calculator fără virus și troian depășește nivelul de calificare al multora, în afară de o mică minoritate de utilizatori de calculatoare.

În ciuda a zeci de ani de cercetare și avansări în securitatea informațiilor, activele digitale sunt încă foarte vulnerabile la un adversar hotărât. Chiar și cele mai protejate și restricționate sisteme, în companii de servicii financiare, agenții de informații și contractori de apărare, au frecvent breșe. Bitcoin creează active digitale care au o valoare intrinsecă și pot fi furate și redirecționate către noii proprietari instantaneu și irevocabil. Acest lucru creează un stimulent masiv pentru hackeri. Până acum, hackerii trebuiau să transforme informațiile de identitate sau datele contului - cum ar fi cărțile de credit și conturile bancare - în valoare după ce le-au compromis. În ciuda dificultăților de îngrădire și de spălare a informațiilor financiare, am văzut furturi în continuă ascensiune. Bitcoin crește această problemă, deoarece nu trebuie să fie îngrădit sau spălat; este o valoare intrinsecă în cadrul unui activ digital.

Din fericire, bitcoin creează, de asemenea, stimulente pentru îmbunătățirea securității calculatorului. Deși anterior riscul de compromitere a calculatorului era vag și indirect, bitcoin face aceste riscuri clare și evidente. Ținerea bitcoin pe un computer servește pentru a concentra mintea utilizatorului asupra necesității îmbunătățirii securității computerului. Ca rezultat direct al proliferării și adoptării crescute a bitcoin și a altor monede digitale, am observat o escaladare atât în tehnicile de hacking, cât și în soluțiile de securitate. În termeni simpli, hackerii au acum o țintă foarte suculentă, iar utilizatorii au un stimulent clar să se apere.

În ultimii trei ani, ca rezultat direct al adoptării bitcoin, am observat o inovație extraordinară în domeniul securității informațiilor sub formă de criptare hardware, stocare a cheilor și portofele hardware, tehnologie cu mai multe semnături și împuternicire legală digitală. În secțiunile următoare vom examina diverse practici recomandate pentru securitatea utilizatorului.

==== Stocare fizică Bitcoin

((("stocare", "stocare fizică bitcoin")))((("portofele de hârtie")))((("portofele", "tipuri de", "portofele de hârtie")))((("portofele de hârtie", see="also wallets")))Deoarece majoritatea utilizatorilor sunt mult mai în largul lor cu securitatea fizică decât securitatea informațiilor, o metodă foarte eficientă pentru protejarea bitcoin este transformarea lor în formă fizică. Cheile bitcoin nu sunt altceva decât numere lungi. Aceasta înseamnă că pot fi stocate într-o formă fizică, cum ar fi tipărite pe hârtie sau gravate pe o monedă metalică. Securizarea cheilor devine apoi la fel de simplă ca securizarea fizică a copiei tipărite a cheilor bitcoin. Un set de chei bitcoin care sunt tipărite pe hârtie se numește ”portofel de hârtie” și există multe instrumente gratuite care pot fi utilizate pentru a le crea. Eu personal păstrez marea majoritate a bitcoinului meu (99% sau mai mult) pe portofele de hârtie, criptate cu BIP-38, cu mai multe copii blocate în seifuri. (((”stocare la rece”))) (((”stocare”, ”stocare la rece”)))Păstrarea bitcoin offline se numește _stocare la rece_ și este una dintre cele mai eficiente tehnici de securitate. Un sistem de stocare la rece este unul în care cheile sunt generate pe un sistem offline (unul niciodată conectat la internet) și stocate offline fie pe hârtie, fie pe suport digital, cum ar fi un stick de memorie USB.

==== Portofele Hardware

((("portofele", "tipuri de", "portofele hardware")))((("portofele hardware")))Pe termen lung, securitatea bitcoin va lua din ce în ce mai mult forma portofelelor anti-manipulare hardware. Spre deosebire de un smartphone sau un calculator desktop, un portofel hardware bitcoin are doar un singur scop: păstrarea bitcoin în siguranță. Fără un software cu scop general pentru a face compromisuri și cu interfețe limitate, portofelele hardware pot oferi un nivel de securitate aproape infailibil utilizatorilor care nu sunt experți. Mă aștept ca portofelele hardware să devină metoda predominantă de stocare bitcoin. Pentru un exemplu de astfel de portofel hardware, consultați https://trezor.io/[Trezor].

==== Echilibrarea Riscului

((("risc, echilibrare și diversificare", seealso="securitate")))Deși majoritatea utilizatorilor sunt îngrijorați pe bună dreptate de furtul bitcoin, există un risc și mai mare. Fișierele de date se pierd tot timpul. Dacă conțin bitcoin, pierderea este mult mai dureroasă. În efortul de a-și asigura portofelele bitcoin, utilizatorii trebuie să fie foarte atenți să nu meargă prea departe și să ajungă să piardă bitcoin. În iulie 2011, un cunoscut proiect de conștientizare și educație bitcoin a pierdut aproape 7.000 de bitcoin. În efortul lor de a preveni furtul, proprietarii au implementat o serie complexă de copii de rezervă criptate. În cele din urmă, au pierdut din greșeală cheile de criptare, făcând copii de rezervă fără valoare și pierzând o avere. Ca și cum ai ascunde bani îngropându-i în deșert, dacă îți asiguri prea bine bitcoin-ul, s-ar putea să nu-l mai găsești.

==== Diversificarea Riscului

Ați transporta în portofel întreaga avere în numerar? Cei mai mulți oameni ar considera necugetat, totuși de obicei, utilizatorii bitcoin își păstrează adesea tot bitcoinul într-un singur portofel. În schimb, utilizatorii ar trebui să răspândească riscul printre portofele bitcoin multiple și diverse. Utilizatorii prudenți vor păstra doar o fracție mică, poate mai mică de 5%, din bitcoinul lor într-un portofel online sau mobil ca ”marunțiș”. Restul trebuie împărțit între câteva mecanisme de stocare diferite, cum ar fi un portofel pentru desktop și offline (stocare la rece).

==== Multisig și Guvernanță

((("adrese multisig")))((("adrese", "adrese multisig")))Ori de câte ori o companie sau o persoană individuală stochează cantități mari de bitcoin, ar trebui să ia în considerare utilizarea unei adrese bitcoin multisemnătură. Adresele multisemnătură securizează fondurile, necesitând mai multe semnături pentru a efectua o plată. Cheile de semnare ar trebui să fie stocate într-o serie de locații diferite și sub controlul diferitelor persoane. Într-un mediu corporativ, de exemplu, cheile ar trebui să fie generate independent și deținute de mai mulți directori ai companiei, pentru a se asigura că nicio persoană nu poate compromite fondurile. Adresele multisemnătură pot oferi, de asemenea, redundanță, atunci când o singură persoană deține mai multe chei care sunt stocate în diferite locații.

==== Supraviețuirea

((("supraviețuire")))((("executori de active digitale")))((("parole", "supraviețuire și")))((("securitate", "parole")))O considerentă de securitate importantă care este adesea trecută cu vederea este disponibilitatea, în special în contextul incapacității sau decesului titularului de cheie. Utilizatorilor bitcoin li se spune să folosească parole complexe și să-și păstreze cheile în siguranță și în mod privat, fără să le împărtășească cu nimeni. Din păcate, această practică face aproape imposibilă recuperarea de fonduri de către familia utilizatorului, dacă utilizatorul nu este disponibil pentru a le debloca. În cele mai multe cazuri, familiile utilizatorilor de bitcoin ar putea să nu știe de loc de existența fondurilor bitcoin.

Dacă aveți mult bitcoin, ar trebui să luați în considerare distribuirea detaliilor de acces cu o rudă sau un avocat de încredere. O schemă de supraviețuire mai complexă poate fi configurată cu acces multi-semnătură și planificare a proprietății prin intermediul unui avocat specializat în calitate de ”executor de active digitale”.((("", startref="Suser11")))((("", startref="UCsecurity11")))

=== Concluzie

Bitcoin este o tehnologie complet nouă, fără precedent și complexă. În timp, vom dezvolta instrumente și practici de securitate mai bune, care sunt mai ușor de utilizat de către non-experți. Deocamdată, utilizatorii bitcoin pot folosi multe dintre sfaturile discutate aici pentru a se bucura de o experiență bitcoin sigură și fără probleme.