[[ch11]]
== Sigurnost bitkoina

Osiguranje bitkoina je izazovno jer bitkoin nije apstraktna referenca na vrednost, kao kod stanja na bankovnom računu. Bitkoin veoma liči na digitalni novac ili zlato. Verovatno ste čuli izraz "Vlasništvo je devet desetina zakona". Dakle, u bitkoinu je posedovanje deset desetina zakona. Posedovanje ključeva za otključavanje bitkoina je ekvivalentno posedovanju gotovine ili komadu dragocenog metala. Možete ga izgubiti, zameniti, ukrasti ili slučajno nekom dati pogrešan iznos. Ni u jednom od ovih slučajeva korisnici nemaju odštetu, isto kao da im je gotovina ispala na trotoar.

Međutim, bitkoin ima mogućnosti koje novac, zlato i bankovni računi nemaju. Bitkoin novčanik koji sadrži vaše ključeve može da ima sigurnosnu kopiju kao svaki fajl. Može se čuvati u više kopija, čak odštampati na papir kao sačuvan čvrst dokaz. Ne možete napraviti "bekap" gotovinu, zlato ili bankovne račune. Bitkoin se mnogo razlikuje od svega toga, zato moramo da razmišljamo o sigurnosti bitkoina na novi način

=== Principi sigurnosti

((("security", "security principles", id="Sprinc11")))((("decentralized systems", "security of")))Osnovni princip u bitkoinu je decentralizacija i ima važne uticaje na sigurnost. Centralizovani model, kao što su tradicionalne banke ili platne mreže, zavise od kontrole pristupa i verifikacije kako bi se loši akteri držali van sistema. U poređenju sa njima, decentralizovani sistem poput bitkoina prebacuje odgovornost i kontrolu na korisnike. Pošto se sigurnost mreže zasniva na Proof-of-Work-u, a ne na kontroli pristupa, mreža može biti otvorena i nije potrebno šifrovanje za bitkoin saobraćaj.

U tradicionalnoj mreži plaćanja, kao što je sistem kreditnih kartica, plaćanje je otvoreno, jer sadrži privatni identifikator korisnika (broj kreditne kartice). Nakon prve naplate, svako ko ima pristup identifikatoru može "skinuti" sredstva i iznova ponovo naplaćivati u ime vlasnika. Dakle, platna mreža mora biti zaštićena šifrovanjem od početka do kraja i mora osigurati da nijedan prisluškivač ili posrednik ne ugrozi platni promet u tranzitu ili kada se skladišti (u mirovanju). Ako loš učesnik dobije pristup sistemu, on može da kompromituje trenutne transakcije _i_ tokene plaćanja koji mogu da se koriste za kreiranje novih transakcija. Još gore, kada su podaci o klijentima ugroženi, kupci su izloženi krađi identiteta i moraju preduzeti mere kako bi sprečili neovlašćeno korišćenje kompromitovanih računa.

Bitkoin se drastično razlikuje. Transakcija bitkoina odobrava samo određenu vrednost za određenog primaoca i ne može se falsifikovati ili menjati. Ne otkriva nikakve privatne informacije, poput identiteta lica, i ne mogu se koristiti za odobravanje dodatnih plaćanja. Zato, mreža za plaćanje bitkoinom ne mora biti šifrovana ili zaštićena od prisluškivanja. U stvari, možete prenositi bitkoin transakcije preko otvorenog javnog kanala, kao što je nezaštićen WiFi ili Bluetooth, bez gubitka sigurnosti.

Decentralizovani sigurnosni model bitkoina stavlja moć u ruke korisnika. Uz tu moć dolazi i odgovornost za održavanje tajnosti ključeva. Većini korisnika to nije lako, posebno na računarskim uređajima opšte namene, kao što su smart telefoni ili laptop računari povezani sa Internetom. Iako decentralizovani model bitkoina sprečava onu vrstu masovnog kompromitovanja koja se viđa sa kreditnim karticama, mnogi korisnici nisu u stanju da na pravi način osiguraju svoje ključeve, pa budu hakovani, jedan po jedan.


==== Sigurno razvijanje bitkoin sistema

((("decentralized systems", "bitcoin as")))Najvažniji princip za programere bitkoina je decentralizacija. Većina programera je upoznata sa centralizovanim sigurnosnim modelima i može da dođe u iskušenje da ih primeni na svoje bitkoin aplikacije, sa katastrofalnim rezultatima.

Sigurnost bitkoina se oslanja na decentralizovanu kontrolu nad ključevima i na nezavisnu validaciju transakcija od strane rudara. Ako želite da iskoristite sigurnost bitkoina morate da obezbedite ostanak unutar sigurnosnog modela bitkoina. Prosto rečeno: nemojte oduzimati korisnicima kontrolu nad ključevima i nemojte skidati transakcije sa blokčejna.

Na primer, mnoge ranije berze bitkoina koncentrisale su sva korisnička sredstva u jednom "vrućem" novčaniku sa ključevima smeštenim na jednom serveru. Takav dizajn uzima kontrolu od korisnika i centralizuje kontrolu nad ključevima u jednom sistemu. Mnogo takvih sistema je bilo hakovano sa katastrofalnim posledicama po njihove klijente.

((("transactions", "off blockchain")))((("off-blockchain transactions")))Druga uobičajena greška je pravljenje transakcija "van blokčejna" u pogrešnoj nameri da se smanji naknada za transakcije ili ubrza obrada transakcija. Jedan sistem "van blokčejna" snima transakcije na internoj, centralizovanoj knjizi i samo ih povremeno sinhronizuje u bitkoin blokčejn. Ta praksa zamenjuje decentralizovanu sigurnost bitkoina vlasničkim i centralizovanim pristupom. Kada su transakcije van blokčejna nepravilno obezbeđene centralizovane knjige mogu da budu neprimetno falsifikovane, preusmeravajući sredstva i trošeći rezerve.

Ako ste spremni da uložite velika sredstva u operativnu sigurnost, više slojeva kontrole pristupa i revizije (kao što to rade tradicionalne banke), trebali biste dobro da razmislite pre nego što uzmete sredstva van decentralizovanog sigurnosnog bitkoin konteksta. Čak ako imate sredstva i disciplinu za implementaciju robusnog sigurnosnog modela, takav dizajn samo preslikava krhki model tradicionalnih finansijskih mreža, izloženog krađi identiteta, korupciji i proneveri. Da biste iskoristili prednosti jedinstvenog decentralizovanog sigurnosnog modela bitkoina morate izbeći iskušenje centralizovanih arhitektura koje vam možda deluju poznato, ali na kraju urušavaju sigurnost bitkoina.

==== Koren poverenja

((("root of trust concept")))Tradicionalna sigurnosna arhitektura zasniva se na konceptu koji se zove _koren poverenja (root of trust)_, koji je pouzdano jezgro koje se koristi kao temelj sigurnosti celokupnog sistema ili aplikacije. Sigurnosna arhitektura razvijena je oko korena poverenja kao niz koncentričnih krugova, poput slojeva luka, koji širi poverenje od sredine. Svaki sloj se nadograđuje na unutrašnji sloj sa više poverenja koristeći kontrole pristupa, digitalne potpise, šifrovanje i druge sigurnosne mere. Kako softverski sistemi postaju složeniji, veća je verovatnoća da sadrže greške, što ih čini ranjivijim na sigurnosne kompromise. To ukazuje da je teže osigurati složeniji softverski sistem. Koncept poverenja osigurava da se najveći deo poverenja nalazi u najmanje složenom delu sistema, a samim tim i najmanje ugroženim delovima sistema, dok je složeniji softver u slojevima oko njega. Ova arhitektura sigurnosti se ponavlja na različitim nivoima, prvo uspostavljajući koren poverenja unutar hardvera jedinstvenog sistema, zatim proširujući taj koren poverenja kroz operativni sistem na sistemske usluge višeg nivoa, i na kraju na mnogobrojne servere slojevito postavljene u koncentrične krugove opadajućeg poverenja.

((("mining and consensus", "security and consensus"))Sigurnosna bitkoin arhitektura je drugačija. Kod bitkoina sistem konsenzusa stvara pouzdanu javnu knjigu koja je u potpunosti decentralizovana. Ispravno potvrđen blokčejn koristi genezni blok kao koren poverenja, gradeći lanac poverenja do trenutnog bloka. Bitkoin sistemi mogu i treba da koriste blokčejn kao koren poverenja. Kada dizajnirate složenu bitkoin aplikaciju koja se sastoji od usluga na mnogo različitih sistema, treba pažljivo da ispitate sigurnosnu arhitekturu kako biste utvrdili čemu se daje poverenje. Jedina stvar kojoj izričito možete da verujete je potpuno potvrđeni blokčejn. Ako vaša aplikacija eksplicitno ili implicitno ukazuje poverenje bilo čemu osim blokčejnu, imate razlog za zabrinutost, jer se tako stvara ranjivost. Dobar način da procenite sigurnosnu arhitekturu vaše aplikacije je da razmotrite svaku pojedinačnu komponentu i procenite hipotetički scenario gde je ta komponenta u potpunosti kompromitovana i pod kontrolom zlonamernog lica. Uzmite redom svaku komponentu vaše aplikacije i procenite uticaj na sveukupnu sigurnost ako je ta komponenta kompromitovana. Ako vaša aplikacija više nije sigurna kada su komponente kompromitovane, to govori da tim komponentama niste trebali da ukažete poverenje. Bitkoin aplikacija bez ranjivosti treba da bude ranjiva samo na kompromitovanje mehanizma konsenzusa bitkoina, što znači da se njen koren poverenja zasniva na najjačem delu sigurnosne arhitekture bitkoina.

Brojni primeri hakovanih bitkoin berzi ističu ovo pitanje, jer njihova sigurnosna arhitektura i dizajn ne uspevaju ni pri običnoj proveri. Ove centralizovane implementacije uložile su izričito poverenje u brojne komponente van blokčejna bitkoina, kao što su vrući novčanici, centralizovane baze podataka, ranjivi ključevi za šifrovanje i slične šeme.((("", startref="Sprinc11")))


=== Najbolje prakse za sigurnost korisnika

((("security", "user security best practices", id="Suser11")))((("use cases", "user security best practices", id="UCsecurity11")))Ljudi su koristili fizičku sigurnosnu kontrolu hiljadama godina. Radi poređenja, naše iskustvo sa digitalnom sigurnošću je manje od 50 godina. Savremeni operativni sistemi opšte namene nisu veoma sigurni i nisu naročito pogodni za skladištenje digitalnog novca. Naši računari su stalno izloženi spoljnim pretnjama preko internet veza. Oni pokreću hiljade softverskih komponenti stotina autora, često sa neograničenim pristupom korisničkim fajlovima. Jedan podli softver, među hiljadama instaliranih na vašem računaru, može da vam ugrozi tastaturu i datoteke, kradući bitkoin smešten u vaše novčanik aplikacije. Nivo računarskog održavanja potreban da računar ostane bez virusa i trojanskih programa prevazilazi nivo veština skoro svih, izuzev nekolicine računarskih korisnika.

Uprkos decenijama istraživanja i napretka u oblasti informacione sigurnosti, digitalna imovina i dalje je veoma ranjiva na napade odlučnog protivnika. Čak su i najzaštićeniji i ograničeni sistemi u kompanijama za finansijske usluge, obaveštajnim agencijama i odbrambenim dobavljačima često narušavaju. Bitkoin stvara digitalna sredstva koja imaju unutrašnju vrednost i mogu se ukrasti i preusmeriti na nove vlasnike odmah i nepovratno. Ovo stvara ogroman podsticaj hakerima. Do sada su hakeri morali da promene podatke o identitetu ili tokene računa - kao što su kreditne kartice i bankovni računi - u vrednosti nakon što bi ih ugrozili. Uprkos poteškoćama pri ograđivanju i pranju finansijskih informacija, uvideli smo sve veći broj krađa. Bitkoin pogoršava ovaj problem jer ga ne treba ograditi ili oprati; to je vrednost svojstvena digitalnom objektu.

Srećom, bitkoin takođe stvara podsticaje za poboljšanje računarske sigurnosti. Dok je ranije rizik od kompromitovanja kompjutera bio nejasan i indirektan, bitkoin čini ove rizike jasnijim i očiglednim. Držanje bitkoina na računaru služi da usmeri pažnju korisnika na potrebu za poboljšanom računarskom sigurnošću. Kao direktan rezultat širenja i povećanog usvajanja bitkoina i drugih digitalnih valuta, videli smo nagli rast kako u tehnikama hakovanja, tako i u sigurnosnim rešenjima. Jednostavno rečeno, hakeri sada imaju vrlo sočnu metu i korisnici imaju jasan podsticaj da se brane.

U protekle tri godine kao direktan rezultat usvajanja bitkoina, videli smo ogromne inovacije u oblasti informacione sigurnosti u vidu šifrovanja hardvera, novčanika za skladištenje ključeva i hardvera, multisig tehnologije i digitalnog escrow-a. U narednim odeljcima ispitaćemo najbolje postupke za praktičnu bezbednost korisnika.

==== Fizičko skladište bitkoina

((("storage", "physical bitcoin storage")))((("paper wallets")))((("wallets", "types of", "paper wallets")))((("paper wallets", see="also wallets")))Pošto je većini korisnika fizička sigurnost mnogo komotnija od sigurnosti informacija, vrlo efikasan metod zaštite bitkoina je da se pretvore u fizički oblik. Bitkoin ključevi nisu ništa drugo nego dugi brojevi. To znači da se mogu čuvati u fizičkom obliku, štampani na papiru ili urezani na metalnoj kovanici. Sigurmost ključeva tada postaje jednostavno kao i fizičko obezbeđivanje štampane kopije bitkoin ključeva. Skup bitkoin ključeva koji se štampaju na papiru nazivaju se "papirnim novčanikom", a postoji mnogo besplatnih alata koji se mogu koristiti za njihovo kreiranje. Ja lično čuvam većinu svojih bitkoina (99% ili više) na papirnim novčanicima, šifrovanim BIP-38, sa višestrukim kopijama zaključanim u sefovima. ((("cold storage")))((("storage", "cold storage")))Zadržavanje bitkoina van mreže naziva se _hladno skladištenje (cold storage)_ i to je jedna od najefikasnijih tehnika zaštite. Sistem hladnog skladištenja je onaj gde se ključevi generišu na oflajn sistemu (nikada nije povezan na Internet) i pohranjuju se van mreže bilo na papiru ili na digitalnim medijima, kao što je USB fleš memorija.

==== Hardverski novčanik

((("wallets", "types of", "hardware wallets")))((("hardware wallets")))Dugoročno gledano sigurnost bitkoina će sve više biti u obliku hardverskih novčanika. Za razliku od smart telefona ili desktop računara, bitkoin hardverski novčanik ima samo jednu svrhu: da bezbedno drži bitkoin. Bez kompromitirajućeg softvera opšte namene i sa ograničenim interfejsima, hardverski novčanici mogu da pruže gotovo savršeni nivo sigurnosti običnim korisnicima. Očekujem da će hardverski novčanici postati glavni način čuvanja bitkoina. Primer takvog hardverskog novčanika možete videti ovde: https://trezor.io/[Trezor].

==== Balansiranje rizika

((("risk, balancing and diversifying", seealso="security")))Iako je većina korisnika sa pravom zabrinuta zbog krađe bitkoina, postoji još veći rizik. Fajlovi podatka se stalno gube. Ako sadrže bitkoin onda je gubitak mnogo bolniji. Sa ciljem da osiguraju svoje bitkoin novčanike, korisnici moraju biti veoma oprezni da ne bi otišli predaleko i na kraju izgubili bitkoin. U julu 2011. godine poznati projekat o podizanju svesti i obrazovanja o bitkoinu izgubio je skoro 7.000 bitkoina. U svojoj nameri da spreče krađu, vlasnici su implementirali složen niz šifrovanih sigurnosnih kopija. Na kraju su slučajno izgubili ključeve za šifrovanje, čineći sigurnosne kopije beskorisnim i izgubili bogatstvo. Ako previše dobro obezbedite svoj bitkoin možda ga nećete moći ponovo naći, kao da ste sakrili i zakopali novac u pustinji.

==== Diverzifikacija rizika

Da li biste u novčaniku nosili celu neto vrednost novca? Većina ljudi bi to smatrala izuzetno nepromišljenim, a ipak korisnici bitkoina često čuvaju sav svoj bitkoin u jednom novčaniku. Umesto toga korisnici bi trebali da podele taj rizik na više raznih bitkoin novčanika. Oprezni korisnici zadržaće samo mali deo, možda manje od 5%, svog bitkoina u mrežnom ili mobilnom novčaniku kao "džeparac". Ostatak treba podeliti između nekoliko različitih mehanizama za skladištenje, kao što su desktop novčanik i van mreže (hladno skladištenje).

==== Multisig i vladavina

((("multisig addresses")))((("addresses", "multisig addresses")))Kad god kompanija ili pojedinac skladište velike količine bitkoina, trebalo bi da razmotre korišćenje multisignature bitkoin adrese. Multisignature adrese osiguravaju sredstva zahtevajući više od jednog potpisa da bi se izvršila uplata. Ključevi za potpisivanje treba da se čuvaju na više različitih mesta i pod kontrolom različitih ljudi. Na primer u korporativnom okruženju ključeve treba generisati samostalno i držati ih kod nekoliko rukovodilaca preduzeća, kako bi se osiguralo da nijedna osoba ne ugrozi sredstva. Takođe, multisignature adrese daju mogućnost umnožavanja ključeva radi sigurnosti, gde jedna osoba drži nekoliko ključeva koji se čuvaju na različitim lokacijama.

==== Preživljavanje

((("survivability")))((("digital asset executors")))((("passwords", "survivability and")))((("security", "passwords")))Za sigurnost je jako važno da se razmotri dostupnost koja se često zanemaruje, posebno u kontekstu nesposobnosti ili smrti nosioca ključa. Korisnicima bitkoina se govori da koriste složene lozinke kako bi ključeve održali sigurnim i privatnim, i naravno da ih ne dele ni sa kim. Nažalost, takva praksa onemogućava porodici korisnika da povrati sva sredstva ako korisnik nije u mogućnosti da ih otključa. Ustvari, u većini slučajeva porodice korisnika bitkoina možda nisu potpuno svesne postojanja bitkoin sredstava.

Ako imate mnogo bitkoina, razmislite o tome da podelite detalje o njihovom pristupu sa pouzdanim rođakom ili advokatom. Složenija šema preživljavanja može da se uspostavi pristupom i planiranjem vlasništva sa više potpisa preko pravnika specijalizovanog kao "izvršitelja digitalnih vrednosti". ((("", startref="Suser11")))((("", startref="UCsecurity11")))

=== Zaključak

Bitkoin je potpuno nova, jedinstvena i složena tehnologija. Vremenom ćemo razviti bolje sigurnosne alate i postupke koje će lako moći da koriste ljudi koji nisu eksperti. Za sada samo korisnici bitkoina mogu da primene savete koji su ovde razmotreni i da uživaju u sigurnom i bezbrižnom bitkoin iskustvu.